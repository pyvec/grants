<h1 align="center">💰 MONEY 💰</h1>
<h3 align="center">Evidence grantů české Python komunity (<a href="#english">English ↓</a>)</h3>

Na tomto místě můžeš požádat o proplacení výdajů na komunitní aktivity, které souvisí s [programovacím jazykem Python](https://python.cz). Žádost ti zabere pár minut. Pak už jen stačí, aby ji schválil [Pyvec](https://pyvec.org/).

---

#### Jak to funguje

Pokud organizuješ nebo vytváříš něco, co souvisí s Pythonem, je velká pravděpodobnost, že ti [Pyvec](https://pyvec.org/) může pomoci, ať už finančně [nebo jinak](https://docs.pyvec.org/operations/support.html). Z hlediska finanční podpory Pyvec nabízí tři služby:

- [Otočení sponzorských peněz](https://docs.pyvec.org/operations/support-money.html#otoceni-sponzorskych-penez)
- [Grant](https://docs.pyvec.org/operations/support-money.html#granty)
- [Paušální grant](https://docs.pyvec.org/operations/support-money.html#pausalni-granty)

Zvaž, která možnost se nejvíce hodí pro tvůj případ a podle toho na [záložce „Issues“](https://github.com/pyvec/money/issues) vytvoř novou žádost o grant. Žádost je předvyplněná otázkami. Pod každou otázkou vyplň odpověď. Můžeš se inspirovat u [minulých grantů](https://github.com/pyvec/money/issues?q=is%3Aissue).

<h3 align="center"><a href="https://github.com/pyvec/money/issues/new/choose">📋 Vytvořit žádost</a></h3>

Výbor Pyvce se nejpozději do jednoho měsíce na tvou žádost podívá a zahlasuje, zda grant přidělí nebo ne. V komentářích pod žádostí může probíhat diskuze, doplňující dotazy, apod. Hlasování členů výboru probíhá v podobě [palců](https://github.blog/2016-03-10-add-reactions-to-pull-requests-issues-and-comments/) a řídí se [stanovami spolku](https://docs.pyvec.org/operations/bylaws.html#usnasenischopnost-vyboru). Jakmile je znám výsledek, „Issue“ dostane [odpovídající nálepku](https://github.com/pyvec/money/labels). Ve chvíli, kdy je vše vyřešeno, měla by se žádost [uzamknout](https://help.github.com/en/github/building-a-strong-community/locking-conversations), aby zůstala jen pro čtení, a zavřít.

---


#### Proč?

Původně jsme o finančních příspěvcích rozhodovali na organizátorském Slacku v kanálu [#money](https://app.slack.com/client/T12KEU0G4/C9E81JFS5). Tento systém by oproti tomu měl mít následující výhody:

- O grant si může požádat i člověk, který ještě na našem Slacku není. Stačí účet na GitHubu.
- Šablona pro zakládání „Issue“ usnadňuje sepsání i posouzení grantu.
- Můžeme veřejně ukázat, kolik jsme udělili grantů a jakých, což přispívá k obrazu o užitečnosti Pyvce jak v rámci komunity, tak směrem ke sponzorům.
- Rozhodování výboru Pyvce je transparentnější.


<a name="english"></a>

#### What is this?

This repository serves as a Czech Python user group financial grants record. People can file grant requests ([templated](https://github.com/pyvec/money/tree/master/.github/ISSUE_TEMPLATE) [issues](https://github.com/pyvec/money/issues)). Those get reviewed by the Czech Python user group nonprofit's board ([@pyvec/board](https://github.com/orgs/pyvec/teams/board), see [Pyvec](https://pyvec.org/en/)). Board votes about the issue and either approves or rejects the grant request. When we're done with the request, it's archived (issue gets closed).

So far the system is optimized for Czech speakers. If you operate in the Czech Republic but you don't speak Czech, you're still able to reach the financial support. Please contact us at info@pyvec.org.
